---
layout: page
title: Volební program
rbar: ""
---

## Transparentnost

- Kvalitní informace

Včasným zveřejněním kvalitních informací umožníme obyvatelům se zapojovat a
předcházet nekalému jednání

- Transparentní rozhodování

Na všechna zasedání komisí a odborů umožníme přístup každému
občanovi. Na těchto zasedání bereme občany jako partnery, ne pouhé přísedící.

- Veřejné zakázky

Transparentním řízením přilákáme více zájemců. Snížíme cenu a zvýšíme kvalitu.

- Vsetínská média

Otevřeme veškeré média veřejnosti a jejich kvalitou podpoříme skutečnou názorovou pluralitu.

## Doprava

- Zpřístupnění Sychrova

Plánujeme zokružnění ulic na sídlišti Sychrov a zjednosměrnění části ulice Bří. Hlaviců. 
Tím vytvoříme nová parkovací místa podél komunikace a umožníme zajíždění autobusů
MHD do horní části Sychrova.

- Plánování, parkování, sdílení v dopravě moderně

Zavedeme nové přístupy k plánování dopravy,
parkování a sdílení automobilů a kol. Volná parkovací místa, auta a kola budou viditelná online přes
mobilní aplikaci města. Chceme nabízet automobily městského úřadu a spřízněných neziskovek pro
carsharing v rámci jednoho společného programu.

- Parkování u nádraží

Zasadíme se o nová parkovací místa v rámci rekonstrukce nádraží v parkovacích
zakladačích a ozelenění fasád těchto parkovacích domů.

- Informace, klíč k městu 

Využijeme anonymizovaných informací od mobilních operátorů o pohybu
osob a pomocí těchto dat navrhneme optimální obsluhu území autobusy a novými mikrobusy MHD.

- Bez bariér 

Víme, kam se vozíčkáři bez pomoci nedostanou a taková veřejná místa jim zpřístupníme.


## Moderní město

- Internet je svoboda

Jako Piráti vidíme, že základním lidským právem se stává možnost svobodného
přístupu k internetu. Chceme proto vybudovat novou městskou vysokorychlostní síť přístupnou přes
hotspoty v lokalitách s velkým pohybem občanů.

- Společně na chytré vlně

Společně s dalšími městy chceme dotovat vývoj a uplatňování chytrých
technologií při správě měst. Cílem je zjednodušit komunikaci mezi občanem a úřadem. Jedna aplikace za
jedny peníze.

- Úřad v mobilu

Kontrola práce zastupitelů a všechny potřebné dokumenty s předstihem přístupné
online pro veřejnost. Participativní rozhodování na jedno kliknutí. Jen za účasti veřejnosti se dá dojít k
nejlepšímu řešení. Umožníme občanům, aby se sami aktivně zapojovali do přípravy rozpočtu města a
hlasovali o jednotlivých návrzích.

- Participační projekty
Každé dva roky vypíšeme výzvu na podání společensky prospěšných projektů
(pořádání akcí, vybavení hřišť, vybudování mobiliáře atd.), které se budou financovat částí rozpočtu. O
tom, které projekty se budou realizovat pak rozhodnou přímo občané hlasováním.


## Urbanismus

- Město pro mladé a rodiny 

Chceme zastavit odchod mladých lidí do okolních obcí vytvořením nových
městských bytů a rozumnou územně-plánovací politikou. Máme vytipovaná místa pro novou zástavbu a
chceme prosadit urbanistické soutěže na jejich zastavění. Z těchto soutěží mají vzniknout závazné
regulační plány pro developery, případně novou výstavbu v rámci rozšíření městského bytového fondu.


- Průmysl, aby nerušil

Při jednání nad projektem přestavby vlakového nádraží budeme prosazovat
dohodu o přesunu Baťovy pily z prostor u nemocnice do průmyslového areálu na Bobrkách a zřízení nové
železniční vlečky v této lokalitě pro přesunutou pilu. Našim cílem je zamezení rušení pacientů nemocnice
hlukem a snížení provozu nákladních aut v centru.

## Kultura

- Letní kino a amfiteátr

Budeme prosazovat zbudování letního kina jako přírodního amfiteátru.


- Živá kultura

Peníze na kulturu směřovat různorodým i malým začínajícím klubům a pořadatelům třeba
i z řad středoškoláků. V konkurenci poroste kvalita i počet pořádaných akcí. Jedna agentura nemůže mít
monopol na kulturu.

- Hospodárnost, ne moloch

Necháme zpracovat audit, zda a jak opravit sporadicky využívaný
nehospodárný Dům kultury, aby nebyl jen černá díra na peníze pro kulturu. V krajním případě může být
totiž lepší jej zbourat a investovat do pořádání násobně více akcí v Lidovém domě či jinde ve městě.
Alternativně lze přestavět DK na sportovní halu a měkkou gymnastickou tělocvičnu, které Vsetínu také
chybí.


## Školství a sport

- Pomoc v začátcích 

Navýšíme odměny začínajícím asistentům pedagogů ve školách a školkách,
případně jim (podobně jako nedostatkovému zdravotnickému personálu) nabídneme zvýhodněné nájemné
ve startovacích bytech.

- Zdravé jídlo

Pro školní jídelny zapojené do programu Skutečně zdravá škola navýšíme dotaci na
stravování.


- Rovné podmínky

Dotace pro sportovní kluby budou rozdělovány podle rovných pravidel bez výjimek .
Dotace pro nadané mladé sportovce s dobrým prospěchem ze sociálně slabších rodin.


- Trenér jako vychovatel

Město by mělo lépe ocenit práci trenérů mládeže i u méně lukrativních sportů.
Zdraví, smysl pro fair play, cílevědomost, samostatnost, to vše v dětech posiluje sport. Mnohé dovednosti
jsou pak dětem užitečné v dospělosti pro profesní život.


## Životní prostředí

- Vysázíme 10.000 stromů

Využijeme volné místa k výsadbě nových stromů, zasadíme ovocné stromy v blízkosti dětských hřišť.

- Kompostovat se vyplatí

Dáme lidem možnost třídit bioodpad i na sídlištích zřízením komunitních
kompostérů. Za využívání kompostérů a snižování objemu komunálního odpadu budeme lidem snižovat
poplatky za svoz odpadu.

- Zdravé školy

Zasadíme se o to, aby ve školách probíhala průběžná měření kvality vzduchu ve vnitřních
prostorách a tím upozornili pedagogy na nutnost větrat v zateplených budovách. Zlepšilo by se tak zdraví
i pozornost dětí.

- Zdravé městské lesy

Ve společnosti Městské lesy Vsetín, prosadíme takové lesní hospodářské plány,
aby se obnovila druhová pestrost porostů ve prospěch buků a jedlí na úkor kůrovcem zasažených
smrkových monokultur.

- Svítit, když je potřeba

Omezíme světelný smog inteligentním řízením městského osvětlení.
Zelené domy > Podpoříme efektivnější využívání energie a zdrojů u budov v městské správě.